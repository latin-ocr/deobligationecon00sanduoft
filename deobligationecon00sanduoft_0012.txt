Vlll

tum factum jam, ut in senecta aetate par est, multo
etiam pigriorem, in eandem arenam denuo pellicere.
Bonum factum: quod in hoc tam luctuoso Civilium
pariter et Ecclesiasticarum rerum statU, (nisi sit
nefas statum dicere, quae mera ἀκαταστασία sit, et
perturbatissima rerum omnium confusio,) unus ali-
quis forte melioris luti, et alter repertus fuerit, qui
tristes Musas Musarumque quocunque in genere alum-
nOS, maxime qui verae et Christianae philosophiae
professoreS, spretos ubique et velut mundi retrimenta
abjectos, curet alloquio aliquo, aut levamine solari.
Si quid igitur (Deo Opt. Max. donante) posthac mihi
in hoc genere scriptionis, hoc est, quod ad Moralem
Theoloyiam pertineat, tentatum editumque fuerit,
sive id Latino idiomate fiat, sive (quod sentio esse
plerisque nostratium aliquanto optatius) vernacuIO,
quod aut in publicum utile, aut privato cuivis homini,
ad vitam recte instituendam, moresque ex divinae
Legis et Evangelii praescripto efformandos, usui esse
poterit: id tibi plurima ex parte acceptum ferri
debere, et agnosco lubenS, et libere profiteor3 qui
mihi et ut auderem auctor fuisti et ut alacrius per-
gerem adjutor. Perge et tu, vir dignissime, bene-
facere: hoc est, quod facis facere3 literas ornare,
literatos fovere, pietatem colere, fidos tibi ex infidi
Mammonae impendio amicos comparare: ut ex ubere
bonorum operum in hoc seculo semente, ingens tibi
surgat aeternae beatitatis messis in seculo futuro,
Amen.

Bothebiae Payanellorum
in ayro Lincolnicnsi.
x Cal. Decemb. M.DC.L1X.

